## Pogodi broj

Implementirajmo još jedan jednostavan program: igru \"pogodi broj.\"
Zamislimo prvo ovu igru kao da je igraju dvije osobe. Jedan igrač tajno
odabire broj u nekom rasponu, na primjer između jedan i sto. Drugi igrač
zatim pokušava pogoditi broj tako što kaže neki broj koji je prvi igrač
mogao odabrati i kaže ga prvom igraču. Prvi igrač tada odgovara s
\"Točno!\" ukoliko je drugi igrač pogodio broj ili s \"Ne, odabrani broj
je veći.\" ili \"Ne, odabrani broj je manji.\" kako bi dao drugom igraču
dodatne informacije za pogađanje broja.

Kako ovo isprogramirati? Korisno je prvo riječima opisati
najjednostavniji oblik ovog programa.

1.  program mora odabrati slučajan broj u određenom rasponu

2.  program mora obavijestiti korisnika o tome u kojem rasponu se traži
    broj

3.  korisnik mora unijeti neki broj

4.  program mora provjeriti da li je taj broj odabrani broj i zatim:

    1.  ako je korisnik pogodio broj, ispisati mu da je uspješno završio
        igru

    2.  ako korisnik nije pogodio broj, ispisati mu da li je traženi
        broj veći ili manji i zatražiti ga da unese novi broj

5.  koraci 3. i 4. se moraju ponavljati sve dok korisnik ne uspije
    pogoditi broj

Kao što vidimo, u ovom programu potrebna nam je mogućnost odabira nekog
slučajnog broja. Ovo je česta potreba u programiranju pa većina
operativnih sustava i programskih jezika uključuje ovu mogućnost. Za
vježbu, pokušajte sami pronaći kako s Pythonom generirati slučajan
cijeli broj. Ovakve potrebe, naime, ne valja učiti na pamet već se
potrebno moći sam snaći pretraživanjem dokumentacije ili weba.

**Pokušajte sami implementirati opisani program prije no što nastavite
čitati skriptu!**

Kada pokrenemo prikazani program i unosimo brojeve sve dok ne pogodimo
traženi broj ispis izgleda otprilike ovako:

::: pythonp
[\[listing:pogodi_broj_1\]](#listing:pogodi_broj_1){reference-type="ref"
reference="listing:pogodi_broj_1"} Pogodi broj između 1 i 100. Pogodi
broj: 50 Nije točno! Broj je veći. Pogodi broj: 75 Nije točno! Broj je
veći. Pogodi broj: 87 Nije točno! Broj je veći. Pogodi broj: 95 Nije
točno! Broj je veći. Pogodi broj: 97 Nije točno! Broj je manji. Pogodi
broj: 96 BRAVO!
:::

Kao što vidimo, u Pythonu je odabir slučajnih brojeva potpomognut
standardnim modulom `random`{.python}. Funkcija za odabir slučajnih
cijelih brojeva zove se `randint`{.python} i njeno korištenje za odabir
slučajnog broja između 1 i 100 izgleda ovako:
`n = random.randint(1, 100)`{.python}. Ova funkcija uključuje obje
granice kao mogući rezultat, odnosno u prijašnjem slučaju mogu se
odabrati i `1`{.python} i `100`{.python}. Naravno, ovo su detalji koje
također nije potrebno znati na pamet, jednostavno je previše toga i
detalji se mogu razlikovati među programskim jezicima. Sjetite se da ako
nas zanimaju detalji vezani za tu funkciju, to možemo lako dobiti tako
što u Python komandnu liniju uvezemo modul random s
`import random`{.python}, a zatim izvršimo
`help(random.randint)`{.python}.

U svakom slučaju, ovo je relativno jednostavan program koji opet
demonstrira mogućnosti petlje `while`{.python}. Vježbe radi, doraditi
ćemo ga kako bi demonstrirali razlike između petlji `for`{.python} i
`while`{.python}. Program sada korisniku dopušta pogađanje broja bilo
koji broj puta. Kako doraditi program da dopušta samo određen broj
pokušaja? Drugim riječima, ako korisnik prebaci, na primjer, pet ili
deset pokušaja, program mu treba javiti da nije uspio pogoditi broj u
dozvoljenom broju pokušaja i završiti igru.

Pokušajte sami implementirati ovu nadogradnju.

Rješenje koje koristi petlju `while`{.python} bi moglo izgledati ovako.
Korisniku smo u ispisu prikazali i broj pokušaja.

Ovo možemo riješiti i petljom `for`{.python}. Sada naime, znamo da kod
želimo ponoviti točno n puta (dozvoljen broj pokušaja) što pogoduje
korištenju petlje while. Prikazano je i dobar primjer za korištenje
mogućnosti `for ... else`{.python}.

Rješenje petljom `for`{.python} ima par linija kôda manje i nekima može
biti elegantnije. U ovom slučaju svejedno je koji pristup odaberemo pa
je najbolje odabrati onaj koji nam je samima najlogičniji. U oba slučaja
program će se ponašati identično i njegovo izvršavanje može proizvesti
sljedeći ispis:

::: pythonp
[\[listing:pogodi_broj_2\]](#listing:pogodi_broj_2){reference-type="ref"
reference="listing:pogodi_broj_2"} i
[\[listing:pogodi_broj_3\]](#listing:pogodi_broj_3){reference-type="ref"
reference="listing:pogodi_broj_3"} Pogodi broj između 1 i 100. Pogodi
broj (pokušaj 1/5): 50 Nije točno! Broj je veći. Pogodi broj (pokušaj
2/5): 75 Nije točno! Broj je veći. Pogodi broj (pokušaj 3/5): 87 Nije
točno! Broj je veći. Pogodi broj (pokušaj 4/5): 94 Nije točno! Broj je
manji. Pogodi broj (pokušaj 5/5): 90 Nije točno! Broj je veći. Nisi
uspio pogoditi traženi broj u dozvoljenom broju pokušaja!
:::

Ovaj program je sada više-manje gotov.
